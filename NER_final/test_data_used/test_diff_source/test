इस बात में कोई शक नहीं कि भले ही हम तकनीक विकसित करने के मामले में पीछे हों, लेकिन तकनीकों का प्रयोग करने जैसे मामले में हम सबसे आगे रहते हैं|
मोबाइल हो या फिर कोई और गैजेट, प्राय: यही देखा जाता है कि भारतीय बाजारों में अब इनकी स्वीकार्यता काफी हद तक बढ़ गई है और इस बात में कोई संदेह नहीं है कि भारत विश्व स्तरीय खरीददार के तौर पर खुद को विकसित कर चुका है|
यही वजह है कि अब भारत में मोबाइल फोनों की बढ़ती बिक्री को देखते हुए विदेशी कंपनियां यहां और बेहतर गैजेट्स मुहैया करवाने के लिए खुद को तैयार कर चुकी हैं|
 इसी कड़ी में टैबलेट के बाद अब फैबलेट को भी लांच किया गया है|
नाम सुनकर आपको लग रहा होगा कि बहुत हद तक ये दोनों गैजेट्स समान होंगे|
कुछ हद तक आप सही भी हैं, लेकिन हम आपको विस्तार से बताते हैं कि टैबलेट और फैबलेट क्या है और दोनों में अंतर क्या है|
फैबलेट माइक्रोमैक्स द्वारा लांच किया गया गैजेट है जो स्मार्टफोन और कंप्यूटर की जरूरतों को पूरा करता है|
इसमें हर वो फीचर है, जो एक स्मार्टफोन में होता है|
साथ ही, टैबलेट की तरह इसमें भी आप डिजिटल टाइपिंग आसानी से कर सकते हैं|
कार्बन ए 30 फैबलेट में 400 X 800 पिक्सल रिजोल्यूशन वाली स्क्रीन है, जिसकी लंबाई 5/9 इंच की है|
इस फैबलेट में 1 गीगा हर्ट्ज का डुअल कोर प्रोसेसर के साथ 4 जीबी इंटरनल मेमोरी है और इसे भी 32 जीबी तक बढ़ाया जा सकता है|
इसका कैमरा 8 मेगापिक्सल का है|
इस फैबलेट में 1024 X 600 पिक्सल रिज्यूलूशन वाली 7 इंच टचक्रीन मौजूद है|
 इसके अलावा अन्य फैबलेट की तुलना में इसमें दो सिम कार्ड की सुविधा भी मिलेगी|
वाइ-फाइ, 3जी और ब्लूटूथ के साथ-साथ इस फैबलेट की मेमोरी को भी 32 जीबी तक बढ़ाया जा सकता है|
टैबलेट वाइ-फाइ तकनीक से पूरी तरह लैस है और आप इसका प्रयोग कहीं भी बड़ी आसानी से कर सकते हैं|
टैबलेट की स्क्रीन पर आपको कंटेंट भी काफी कुछ दिखाई दे सकता है और ऑफिस का काम घर पर करने वाले लोगों या फिर विद्यार्थियों के लिए टैबलेट, कंप्यूटर का एक अच्छा विकल्प साबित हो सकता है|
इसमें कॉलिंग की सुविधा भी उपलब्ध है और साथ ही फोन मेमोरी में भी आप काफी कुछ संभालकर रख सकते हैं|
सैमसंग के उत्पाद टैब 2 की स्क्रीन की लंबाई 7 इंच है और उसमें एलसीडी टचस्क्रीन|
15 मेगापिक्सल का प्राइमरी और 0/3 मेगापिक्सल का सेकेंडरी कैमरा भी है|
टैब 2 एंड्रायड के 4/1 जेली बीन ऑपरेटिंग सिस्टम पर चलता है और इसमें 16 जीबी मेमोरी है,जो 32 जीबी तक बढ़ाई जा सकती है|
इसमें दो टैबलेट आते हैं एक जिसमें कॉलिंग की सुविधा उपलब्ध है और दूसरा जिसमें कॉलिंग की कोई सुविधा उपलब्ध नहीं हैएचसीएल द्वारा लॉंच किए गए इस टैबलेट में 7 इंच एलसीडी डिस्प्ले और 0/3 मेगापिक्सल का प्राइमरी कैमरा मौजूद है|
एंड्रायड 4.04 ऑपरेटिंग सिस्टम पर चलने वाले इस टैब की मेमोरी को भी सैमसंग टैबलेट की तरह 32जीबी तक बढ़ाया जा सकता है|
अभी तक आपका मोबाइल फोन पासकोर्ड, पैटर्न और पासवर्ड डालकर ही अनलॉक होता था है, लेकिन अब आपकी टेढ़ी-मेढ़ी शक्ल इस काम को और आसान कर देगी|
गूगल ने एंड्रायड फोन और टैबलेट्स की सुरक्षा के लिए एक ऐसा उपाय पेटेंट करवाया है, जिसका इस्तेमाल करने के लिए आपको अपना चेहरा टेढ़ा-मेढ़ा और अजीबोगरीब बनाना पड़ेगा या फिर आप अपनी जीभ को दिखाकर भी अपना फोन अनलॉक कर सकते हैं|
गूगल की ओर से यह कहा गया है कि इस तकनीक को पेटेंट करवाने के लिए उन्होंने 2012 में अर्जी डाली थी और अब इस तकनीक पर काम करने का अधिकार उन्हें मिल गया है|
इस तकनीक का प्रयोग करने के लिए फोन धारकों को अपनी अजीबोगरीब शक्लें बनानी होंगी जो कोई और व्यक्ति कॉपी नहीं कर सकता|
इस फीचर के चलते अब आपका फोन कहीं ज्यादा सुरक्षित हो जाएगा|
अपना फोन अनलॉक करने के लिए आप इस फीचर का उपयोग कर सकते हैं बशर्ते आपको इसे अपनी अजीबोगरीब शक्ल दिखानी होगी और ध्यान रखें आपकी शक्ल ऐसी हो, जिसे आपके दोस्त तक कॉपी ना कर सकें|
गूगल की मानें तो पहले कभी ऐसा सॉफ्टवेयर इजाद नहीं किया गया है और यह उसकी अनोखी पहल है|
हालांकि वह यह भी स्वीकारता है कि आपकी शक्ल में थोड़ी बहुत एडिटिंग कर आपके फोन को कोई भी अनलॉक कर सकता है लेकिन यह एक जटिल प्रकिया होगी|
तकनीकी जानकारों का कहना है कि अभी यह फीचर आमजन के लिए इतनी आसानी से उपलब्ध नहीं होगा इसीलिए अभी तो आपको इंतजार ही करना होगा|
एक समय पहले तक सिर्फ कंप्यूटर से ही काम चल जाता था, वहीं अब अगर कंप्यूटर पर इंटरनेट कनेक्शन ना हो तो वह बेकार लगने लगता है|
तकनीक के क्षेत्र में होने वाली नित-नई क्रांतियों की ही एक देन है इंटरनेट, जो आज की एक बड़ी जरूरत बन चुका है|
जॉब ढूंढ़नी हो या फिर जीवनसाथी, दोस्तों से गपशप करनी हो या फिर किसी को कोई लेटर  भेजना हो, आजकल सभी इंटरनेट के भरोसे ही अपनी दिनचर्या चला रहे हैं|
हालात अब ऐसे हो गए हैं कि अगर एक दिन इंटरनेट चलना बंद कर दे तो भारत क्या देश-विदेश के सभी लोग बेबस और असहाय हो जाएंगे|
पहले डेस्कटॉप, फिर लैपटॉप और अब इंटरनेट ने मोबाइल की दुनिया को भी हथिया लिया है|
शोध आंकड़ों की मानें तो भारत में लगभग 15 करोड़ इंटरनेट उपयोगकर्ता हैं, जिनमें से 9 करोड़ अपने मोबाइल पर ही इंटरनेट का लुत्फ़ उठाते हैं|
आजकल 3जी मोबाइल फोन के बारे में बहुत सुना जा रहा है जो इंटरनेट को बहुत तेज गति से सपोर्ट करता है|
इससे पहले 2जी फोन ही मार्केट में कब्जा जमाए हुए था, लेकिन अब अगर किसी के हाथ में 3जी तकनीक से लैस स्मार्ट फोन ना हो तो उसे आउटडेटेड माना जाता है|
हम 2जी, 3जी के बारे में तो बहुत बात करते हैं, लेकिन क्या आप सभी इस 'जी' तकनीक के बारे में जानते हैं? अगर नहीं तो हम आपको बताते हैं कि आखिर मोबाइल का यह 'जी' कनेक्शन क्या है?डिजिटल तकनीक जिसे 2जी तकनीक भी कहा जाता है, के बाजार में आने से पहले जो सुविधा मोबाइल धारकों को थी वह 1जी के अंतर्गत ही आती थी|
भारत में भले ही यह बेसिक मोबाइल तकनीक नई आर्थिक नीति के बाद आई हो लेकिन दुनिया के बहुत से ऐसे देश हैं जहां यह वर्ष 1980 में ही आ गई थी|
1जी तकनीक थोड़ी महंगी थी और सिर्फ वॉइस कॉल को ही सपोर्ट करती थी|
आज इस तकनीक की जगह 2जी ने ले ली है|
1जी में सुधार और उसमें कई तरह के फीचर जोड़ने के बाद 2 जी तकनीक मार्केट में आई|
2जी तकनीक के तहत पहली बार फोन कॉल को डिजिटल तरीके से पेश किया गया|
इस तकनीक को फोन कॉल के साथ-साथ डेटा को कम स्पीड में एक जगह से दूसरी जगह भेजने के लिए विकसित किया गया था|
भारत के दूर-दराज क्षेत्रों में जहां अभी 3जी तकनीक की सुविधा उपलब्ध नहीं है वहां आज भी 2जी का ही प्रयोग किया जा रहा है|
मोबाइल और इंटरनेट क्त्रांति की इस श्रेणी में अगला नाम आता है 3 जी तकनीक का|
भारत के लगभग हर शहर में 3जी सुविधा उपलब्ध है|
लेकिन बिना स्मार्ट फोन सपोर्ट के 3जी सुविधा का भी कोई खास मतलब नहीं है|
भारत में कुछ कंपनियां ऐसी भी हैं, जो एचएसआईए (हाई स्पीड इंटरनेट एक्सेस) या 3जी प्लस सेवाएं भी प्रदान करती हैं|
3जी प्लस सुविधा आम 3जी से भी तेज होती है|
सेलुलर क्षेत्र में अब तक की सबसे बड़ी तकनीकों में से एक है 4जी|
हालांकि भारत के कुछ शहरों में एयरटेल द्वारा 4जी की सुविधा उपलब्ध कराई जा रही है, लेकिन अभी तक यह सुविधा प्रमुख रूप से मार्केट में नहीं आ पाई है लेकिन ऐसा माना जा रहा है कि इस सुविधा के आने से बैंडविड्थ से जुड़ी सभी समस्याओं का अंत हो जाएगा|
भले ही भारत में यह सुविधा उपलब्ध नहीं है लेकिन ऐसा माना जा रहा है कि इस सुविधा का दाम 3जी से थोड़ा ज्यादा होगा|
4जी का जमाना भी अब जल्द ही पुराना होने वाला है क्योंकि अब देखिए ना 4 जी तकनीक अभी पूरी तरह उपयोगकर्ताओं तक पहुंची नहीं कि 5जी के ऊपर काम किए जाने की शुरुआत हो गई है|
सैमसंग की ओर से यह कहा गया है कि उसने 5जी तकनीक विकसित कर ली है जो 4जी से भी दोगुनी रफ्तार में काम करेगी|
दक्षिण कोरिया की कंपनी सैमसंग का यह दावा है कि 5जी तकनीक के तहत 2 किलोमीटर दूरी तक से डेटा एक जीबी/सेकेंड की रफ्तार से भेजा जा सकेगा|
लेकिन यह तकनीक 2020 तक मार्केट में आएगी|
मोबाइल ऑपरेटिंग सिस्टम में एक बड़ी वॉर की शुरू हो गई है|
एपल ने हाल ही में अपनी आईओएस डिवाइसेज के लिए नया ऑपरेटिंग सिस्टम आईओएस7 लॉन्च किया है|
एंड्रॉयड, ब्लैकबेरी और विंडोज ओएस से मिल रही कड़ी चुनौती को देखते हुए एपल ने अपने ढ्ढह्रस् आईओएस का रंग-रूप तक बदल डाला है|
एपल का नया ओएस यंगस्टर्स को एक नया एक्सपीरियंस देगा|
नए ओएस के यूजर इंटरफेस में आईफोन ने रिवॉल्यूशनरी बदलाव किया है|
यूजर को इसमें बोरियत का अहसास नहीं होगा|
नए इंटरफेस में आइकंस को मॉर्डन लुक देने की कोशिश की गई है|
आइकंस को फ्लैट लुक के साथ नए कलर पैलेट में डिजाइन किया गया है, साथ ही नए फॉन्ट्स एपल की स्क्रीन पर दिखने में बेहतर लग रहे हैं|
यूजर इंटरफेस में लेयरिंग इफेक्ट्स विंडोज फोन8 और विंडोज8 जैसा दिखता है|
मैन्यू और पॉप-अप विंडोज में दिया गया ट्रांसल्यूसेंट बैकग्राउंड अपीलिंग और स्टाइलिश है|
साथ इस बार एपल ने व्हाइट स्पेस का खासा यूज किया है, जिससे आइकंस क्लियर और बड़े-बड़े नजर आते हैं|
आईओएस7 में एपल ने मल्टीटॉस्किंग की नई डेफिनेशन दी है|
अभी तक एप्स के बीच स्मार्ट तरीके से स्विच करने को ही मल्टीटॉस्किंग कहते थे|
लेकिन नए ओएस में यह और स्मार्ट हुआ है|
नए फीचर की खासियत होगी कि आपके एप खोलने से पहले ही एप का कंटेंट ऑटोमेटिक अपडेट हो जाएगा|
जैसे आप सुबह 9 बजे रोजाना फेसबुक चेक करते हैं, तो आपकी फीड रेडी होगी और आपके खोलने का इंतजार कर रही होगी|
उसे पहले से पता होगा कि आप क्या चाहते हैं ? इसके अलावा मल्टीटॉस्किंग के लिए होम बटन पर दो बार प्रेस करना होगा, जिसके बाद स्क्रीन प्रिव्यू देख सकेंगे|
कंट्रोल सेंटरअपने नाम की तरह इसका काम भी है|
कंट्रोल सेंटर से यूजर कंट्रोल और एप्स को क्वीक एक्सेस कर सकते हैं|
यूजर को केवल स्क्रीन पर स्वाइप भर करना होगा, यहां तक कि लॉक स्क्रीन पर भी, और कंट्रोल सेंटर को एक्सेस कर सकते हैं|
यहां से यूजर एयरप्लेन मोड से स्विच करने के अलावा वाई-फाई ऑन-ऑफ, डू नॉट डिस्टर्ब जैसे कई फंक्शंस एक्सेस कर सकते हैं|
इसके अलावा यहीं से ब्राइटनेस, टॉर्च, केलकुलेटर, टाइमर, कैमरा जैसे फीचर एक टैप पर एक्सेस किए जा सकते हैं|
आईट्यूंस रेडियोएप्स मार्केट में पहले से ही कई इंटरनेट रेडियो सर्विसेज मौजूद हैं|
एपल ने नए ओएस में 200 से ज्यादा इंटरनेट बेस्ड रेडियो स्टेशंस को इंटीग्रेट किया है|
यूजर इन्हें पर्सनलाइज्ड भी कर सकते हैं|
यह सर्विस बिल्कुल फ्री है, बस यूजर को डाटा पैक का खर्च देना होगा|
आईट्यूंस रेडियो पर चल रहे गाने को यूजर खरीद भी सकता है और तुरंत डाउनलोड भी कर सकता है|
यह एप आईफोन, आईपैड, आईपॉड टच, मैक, पीसी और एपल टीवी पर उपलब्ध होगी|
कैमराइस बार एपल ने नए ओएस में कैमरे के लिए फॉर्मेट्स का ऑप्शन दिया है|
आफोन यूजर्स की शिकायत रहती थी कि आईफोन में कैमरा फीचर्स नहीं है और उन्हें इसके लिए थर्ड पार्टी एप्स डाउनलोड करनी पड़ती थीं|
अब इसमें आप स्टिल के साथ वीडियो, पेनोरमा और स्क्वॉयर (इंस्टाग्राम स्टाइल) फीचर भी शामिल हो गए हैं|
इसके अलावा कई आर्टिस्टिक फिल्टर्स जैसे रेट्रो, ब्लैक एंड व्हाइट जैसे फिल्टर्स भी हैं, जिन्हें इमेज में अप्लाई किया जा सकता है|
इन फिल्टर्स को स्टिल और स्क्वॉयर फोटोज में यूज कर सकते हैं, साथ ही प्रिव्यू का भी ऑप्शन होगा या फिर फोट खींचने के बाद भी अप्लाई किया जा सकता है|
इजी फाइल शेयरिंगनए ओएस की एप्स में शेयर बटन होगा, जिसे टैप करने के बाद नई विंडो शेयर शीट खुलेगी, जिसमें यूजर फोटो, वीडियो, कॉन्टेक्ट्स को मेल, आईक्लॉउड, ट्विटर, फेसबुक या एसएमएस से भेज सकेंगे|
इसके अलावा एक दूसरा फीचर है एयरड्रॉप|
इस फीचर के जरिए नजदीक की आईओएस 7 डिवाइस पर ब्लूटूथ या वाई-फाई से पाइल ट्रांसफर कर सकेंगे|
शेयर शीट में आपके आसपास मौजूद आईओएस7 डिवाइसेज की लिस्ट होगी|
यह फीचर केवल आईओएस7-टू-आईओएस7 इंस्टॉल्ड डिवाइसेज पर ही काम करेगा|
इसके लिए किसी सेटअप की जरूरत नहीं होगी|
इजी ब्राउजिंगआईओएस7 में ब्राउजिंग एक्सपीरियंस को भी इंप्रूव करने की कोशिश की गई है|
एपल के ब्राउजर सफारी में ब्राउजिंग के दौरान बटन और बार्स हिडन हो जाएंगे, जिससे डिवाइस पर कंटेंट बड़ा और क्लियर दिखाई देगा|
स्वाइप करके पीछे पर आगे के पेजेज पर जाया जा सकेगा|
इसके अलावा इसमें यूनिफाइड स्मार्ट सर्च फील्ड का फीचर भी है|
कोई भी यूआरएल या सर्च टर्म लिखने पर सफारी आपको ऑटोमैटिकली क्लोजेस्ट सर्च रिजल्ट ऑप्शन देगा|
इसके साथ ही ओपन वेब पेजेज और टैब्स का व्यू स्टाइल भी बदला गया है|
ओपन टैब्स बड़े ही स्टाइलिश तरीके से दिखाई देंगी|
इसमें रीडिंग लिस्ट का फीचर भी होगा, जिससे आर्टिकल्स को फटाफट पढ़ा जा सकेगा|
पासवर्ड मैनेजरआजकल हर वेबसाइट पर रजिस्टर होना पड़ता है|
ऐसे में पासवर्ड याद रखना मुश्किल हो जाता है|
नए ओएस में आक्लाउड कीचेन का फीचर दिया गया है|
इसके जरिए अब आपको पासवर्ड याद नहीं रखने पड़ेंगे|
आईक्लाउड आपके अकाउंट नेम्स, पासवर्ड और क्रेडिट कार्ड नंबर भी याद रखेगा|
सफारी पर ऑनलाइन शॉपिंग के दौरान या किसी वेबसाइट पर साइन-इन के दौरान यह सभी डिटेल्स ऑटोमैटिकली फिल कर देगा|
एपल का दावा है कि यह फीचर बेहद सिक्योर है और 256-बिट एईएस एनक्रिप्शन पर वर्क करेगा|
साथ ही एक और यूनीक फीचर इसमें होगा, जैसे ही किसी साइट पर आपको अकाउंट बनाना होगा, पासवर्ड जेनरेटर फीचर आपको यूनीक पासवर्ड सजेस्ट करेगा|
अगर आप उसे सलेक्ट करते हैं, तो वह पासवर्ड और वेबसाइट आईक्लाउड की मेमोरी में सेव हो जाएगी, जिसे आप फ्यूचर में यूज कर पाएंगे|
सीरी हुआ री-डिजाइननए ओएस में सीरी को भी इंप्रूव किया गया है|
इसमें सीरी पहले से ज्यादा पॉवरफुल हुआ है|
इसके इंटरफेस को री-डिजाइन करने के साथ व्यू को फेड किया गया है|
मेल-फीमेल साउंड को नेचुरल टच देने की कोशिश की गई है, ताकि आसानी से समझ में आ सके|
इसके अलावा आंसर देने में भी यह पहले से फास्ट होगी|
इसका दायरा भी बढ़ाया गया है|
अब यह कॉन्टेक्ट्स लिस्ट के अलावा बिंग, विकीपीडिया और ट्विटर से सर्च करके आसंर देगी|
इसके अलावा इसका एक्सट्रा टास्क यह होगा कि रिटर्न कॉल्स का आसंर देने के अलावा वॉयसमेल प्ले करेगी, साथ ही आईट्यूंस रेडियो को भी कंट्रोल करने जैसे कई काम भी करेगी|
फाइंड माई फोन हुआ पॉवरफुल नया ओएस इंस्टॉल करने के बाद अगर आपका आईफोन खो जाता है, तो घबराने की जरूरत नहीं|
क्योंकि इतना तो तय है कि उसे और कोई इस्तेमाल नहीं कर पाएगा और न ही उसे बेच पाएगा|
फाइंड माई फोन फीचर को नए ओएस में और पॉवरफुल किया गया है|
अगर कोई फाइंड माई फोन फीचर को टर्न ऑफ भी कर दे, तो डिवाइस से डाटा इरेज करने के लिए एपल आईडी और पॉसवर्ड की जरूरत पड़ेगी|
फोन को रिएक्टिवेट करने के लिए भी एपल आईडी और पासवर्ड चाहिए होगा|
रिमोट इरेज करने के बाद भी फोन लॉक स्क्रीन पर मैसेज दिखता रहेगा|
किन डिवाइसेज पर उपलब्ध होगा?यह सवाल कई लोगों के मन में होगा कि नया ओएस किन डिवाइसेज को सपोर्ट करेगा|
नया ओएस आईफोन 4, आईफोन 4एस, आईफोन 5, आईपॉड टच 5जी, आईपैड 2, आईपैड 3, आईपैड 4 और आईपैड मिनी को सपोर्ट करेगा और फ्री में अपडेट किया जा सकेगा|
आईफोन 3 और आईफोन 3जी और आईफोन 3जी एस को सपोर्ट नहीं करेगा|
कब आएगा अपडेट?एपल ने इस बात का कोई ऐलान नहीं किया है कि नया आईओएस7 एपल डिवाइसेज पर कब उपलब्ध होगा|
एपल के मुताबिक आईओएस डेवलेपर्स नए ओएस को तुरंत डाउनलोड कर सकते हैं|
लेकिन सभी डिवाइसेज के लिए आने में वक्त लगेगा|
खबरों के मुताबिक सितंबर से अक्टूबर के बीच में एपल डिवाइसेज को अपडेट किया जा सकेगा|
मोबाइल ऑपरेटिंग सिस्टम में एक बड़ी वॉर की शुरू हो गई है|
एपल ने हाल ही में अपनी आईओएस डिवाइसेज के लिए नया ऑपरेटिंग सिस्टम आईओएस7 लॉन्च किया है|
एंड्रॉयड, ब्लैकबेरी और विंडोज ओएस से मिल रही कड़ी चुनौती को देखते हुए एपल ने अपने ढ्ढह्रस् आईओएस का रंग-रूप तक बदल डाला है|
एपल का नया ओएस यंगस्टर्स को एक नया एक्सपीरियंस देगा|
आइए जानते हैं क्या खास है एपल के नए आईओएस7 में..एक्साइटिंग इंटरफेसनए ओएस के यूजर इंटरफेस में आईफोन ने रिवॉल्यूशनरी बदलाव किया है|
यूजर को इसमें बोरियत का अहसास नहीं होगा|
खबरों के मुताबिक सितंबर से अक्टूबर के बीच में एपल डिवाइसेज को अपडेट किया जा सकेगा|
सोशल नेटवर्किंग क्षेत्र की दिग्गज कंपनी फेसबुक भी अब हैशटैगिंग अपना रही है|
अब तक यह उसके प्रतिद्वंद्वी ट्विटर की एक खास विशेषता थी|
फेसबुक ने अपने सदस्यों को सोशल नेटवर्क पर लोकप्रिय विषयों पर जारी चर्चाओं से जोड़े रखने के लिए ऐसा किया है|
फेसबुक ने एक बयान में कहा है, 'आज से शुरू हैशटैग इंस्टाग्राम, ट्विटर, टंब्लर या पिंटररेस्ट की तरह फेसबुक पर भी क्लिक किए जा सकते हैं|
इससे आप किसी पोस्ट से संदर्भ को जोड़ सकते हैं या इसका संकेत दे सकते हैं कि यह बड़ी चर्चा का एक हिस्सा है|
जब आप फेसबुक पर हैशटैग को क्लिक करेंगे तो आप देखेंगे कि उस घटना या विषय के बारे में अन्य लोगों ने और पेजों पर क्या कहा गया है|
हैशटैग से सोशल नेटवर्किंग इस्तेमाल करने वालों को राजनीतिक बहस और खेल की घटनाएं बताने वाली समयोचित घटनाओं की तरह ऑन लाइन बातचीत में भाग ले सकते हैं|
इससे विज्ञापन दाताओं को एक खास पाठक वर्ग तक अपनी पहुंच बनाने में सुविधा मिलेगी|
बयान में यह भी कहा गया है कि फेसबुक पर हैशटैग्स सिर्फ पहला कदम है|
आनेवाले हफ्तों व महीनों में हम इसमें और ऐसी विशेषताएं जोड़ने जा रहे हैं जिससे प्रतिभागियों के लिए फेसबुक पर साझा हितों के बारे में बातचीत ज्यादा आसान हो जाए|
फेसबुक ने यह भी कहा कि वह इन नए उपकरणों को किस तरह ज्यादा से ज्यादा फायदा उठाया जा सकता है इसके लिए मीडिया पार्टनरों, प्रसारकों और पत्रकारों के साथ काम करने के बारे में विचार कर रही है|
जर्मन कंपनी ऑडी ने पहली बार कार की मैन्युफैक्चरिंग से हटकर नया वायरलेस कंप्यूटर माउस लांच किया है|
इस माउस का आकार ऑडी कार की तरह है|
इसकी कीमत है 5,599 रुपये|
ऑडी इंडिया के हेड माइकल पर्शके के मुताबिक, ऑडी को लेकर उत्साहित रहने वाले लोग अब न केवल अपने पसंदीदा लग्जरी ब्रांड में सवार होकर आफिस जाएंगे, बल्कि अब में कार्यक्षेत्र पर भी इन्हें ले जा सकते हैं|
आडी कारों के आधार पर तैयार वायरलेस कंप्यूटर माउस के साथ अपने पीसी को स्टाइल से चला सकते हैं|
इसका स्लीक डिजाइन इसे पहले टच से ही लग्जीरियस बनाता है|
घर हो या आफिस अब ऑडी ब्रांड माउस के रूप में हर समय आपके साथ रह सकता है|
माउस वायरलेस कनेक्शन के लिए 2.4 गीगाहर्टज टेक्नोलॉजी का इस्तेमाल करता है, इससे काम करने की रेंज कंप्यूटर से छह मीटर है|
इस माउस में 2.4जीएचजेट टेक्नोलॉजी है|
इसमें एक स्क्रॉल वील के साथ-साथ 2000डीपीआइ सेंसर्स लगे हुए हैं|
यह माउस लांच होने से पहले ही काफी लोकप्रिय हो गया था|
ऑडी कंपनी के साथ आपको यह माउस काफी पसंद आएगा|
एप्पल ने अपने ऑपरेटिग सिस्टम के नेक्स्ट जनरेशन को बाजार में उतारा है|
आईओएस 7 की लॉन्चिंग के दौरान कंपनी के सीईओ टिम कुक ने कहा कि आईफोन को बाजार में उतारने के बाद आईओएस में होने वाला ये सबसे बड़ा बदलाव है|
सैन फ्रांसिस्को में हुए व‌र्ल्ड वाइड डेवलपर्स कान्फ्रेंस में एप्पल ने नए ऑपरेटिंग सिस्टम आईओएस 7 के जरिए यूजर्स को वो सब फीचर देने की बात कही है कि जो शायद ही उसको दूसरे स्मार्टफोन में मिल सकेंगे|
इतना ही नहीं इस सिस्टम के बाद आईफोन के एप्स फोल्डर में सैकड़ों एप्लीकेशंस रखी जा सकेंगी|
आईओएस 7 में कंट्रोल रूम नाम का एक नया फीचर भी है, जिसमें फोन के वे सारे फंक्शन जैसे ब्राइटनेस, वाईफाई और फ्लैशलाइट आदि हैं जिसे यूजर्स सबसे ज्यादा इस्तेमाल करते हैं|
इसके अलावा इसमें मल्टी टास्किंग की बेहतरीन सुविधा भी मौजूद होगी|
वाईफाई के स्ट्रांग सिग्नल इसको और अधिक महत्वपूर्ण बनाने में इसकी मदद करेंगे|
कंपनी ने इस नए साफ्टवेयर और एप्लीकेशन के जरिए इंटरनेट ब्राउजर सफारी में भी बदलाव किया है|
बड़ी और बेहतरी स्क्रीन मोड और आकर्षक इंटरफेस के जरिए यह सभी से बेहतर बन गया है|
इसके जरिए आपको किसी दूसरे सर्च इंजन पर जाने की कोई जरुरत नहीं होगी बल्कि एड्रेस बार में ही आप कुछ भी सर्च कर सकेंगे|
आईओएस 7 में अब कैमरे को भी पहले से अपडेट किया गया है|
इसमें अब फोन इन वन कैमरा दिया गया है|
इसमें वीडियो, फोटो, स्क्वायर फोटो और पैनोरमिक फोटो ऑप्शन हैं|
इसके जरिए आप कई फोटो फिल्टर्स जोड़ सकते हैं|
इस नए ऑपरेटिंग सिस्टम के जरिए फोटो और वीडियो शेयर करना भी अब आसान होगा|
इसके लिए आईक्लाउड फोटो शेयरिंग में सुधार करने के साथ एयरड्राप शुरू किया गया है|
इसमें शामिल सिरी ऐप लड़की और लड़के की आवाज निकालने में पूरी तरह से सक्षम है|
वहीं यह इसको अपडेट करके अब पहले से ज्यादा सक्षम भी बनाया गया है|
ऐप स्टोर में अब ऐप्स नीयर मी नाम का एक ऐप है जो यूजर्स को उनके लोकेशन के आधार पर सबसे लोकप्रिय ऐप्स दिखाता है|
उम्र के अनुसार भी यूजर्स ऐप्स की तलाश कर सकते हैं|
इसको भी अब ऑटोमेटिक अपडेट किया जा सकेगा|
कंपनी ने अपना ही एक नया आईट्यून रेडियो भी शुरू किया है|
एप्पल के इस सिस्टम की बदौलत कारों के डैशबोर्ड को आईफोन की स्क्रीन के साथ जोड़ा जा सकेगा|
अगले साल तक यह नया फीचर आपको भविष्य में आने वाली कारों में मिल जाएगा|
इसकी खासियत होगी कि आप कार ड्राइव करते समय कॉल करने के अलावा, एसएमएस भेज सकेंगे और पढ़ सकेंगे|
दुनिया की लैपटॉप और पीसी बनाने वाली प्रमुख कंपनी लिनेवो ने भारतीय मोबाइल बाजार में एंड्रोएड फोन की तमन्ना रखने वाले यूजर्स को एक बेहतरीन तोहफा दिया है|
कंपनी ने यह तोहफा ने महज पांच हजार की कीमत में एंड्रोएड फोन लॉन्च करके दिया था|
इस फोन के लॉन्च करने के साथ ही कंपनी ने अपनी मंशा भी जाहिर कर दी है|
कंपनी ने ऐसे एक लाख फोन बेचने का टार्गेट रखा है|
मोबाइल मार्किट और खासतौर पर स्मार्टफोन की बढ़ती मार्किट के तहत सभी मोबाइल कंपनियों की नजर इस दौरान भारतीय बाजार पर है|
लिनेवो इस फोन के चलते एप्पल जैसी कंपनियों को टक्कर देने के मूंड में है|
एप्पल का भारत में चार सौ फीसद तक बढ़ गया है|
चीन की मोबाइल मार्किट में लिनेवो के मोबाइल फोन का करीब चौदह फीसद मार्किट पर कब्जा है|
लिनेवो इस फोन के जरिए अपने बाजार के साथ साथ अपने भागीदार भी बढ़ाना चाहती है|
लिनेवो ने हाल ही में भारतीय बाजार में कम कीमत का स्मार्टफोन के 900 मोबाइल फोन लॉन्च किया था|
5.5 इंच की एलसीडी स्क्रीन वाले इस फोन पर कंपनी को अच्छा रेस्पांस मिल रहा है|
मौजूदा दौर में लिनेवो को कई कंपनियों ने टक्कर मिल रही है|
इसमें सैमसंग गैलेक्सी भी मौजूद है|
दक्षिण कोरिया की कंपनी सैमसंग ने अपने एस-4 की ऑफिशियल अनांउंसमेंट केसाथ इंटरनेशनल मोबाइल मार्किट में अपनी पकड़ मजबूत बनाने का इरादा भी साफ कर दिया है|
सैमसंग एस-4 में वाटरप्रूफ फोन होने के साथ साथ कई अन्य खूबियां भी मौजूद हैं|
हालांकि कंपनी ने अभी इसकी कीमत की घोषणा नहीं की है|
एस-4 वाटरप्रूफ फोन पानी के अंदर करीब आधा घंटे तक बिना किसी दिक्कत के काम करने की क्षमता रखता है|
इसका एक्वा मोड ऑप्शन पानी के अंदर बेहतरीन इमेज लेने में इसकी मदद करता है|
यह ऑपशन पानी में रहते हुए फोन की इमेज लेने की क्षमता को और बढ़ा देता है|
आठ मेगापिक्सल के दमदार कैमरे के साथ यह न सिर्फ बेहतरीन इमेज ले सकता है बल्कि बेहतरीन वीडियो क्लिपिंग भी बना सकता है|
इसके अंदर 16 जीबी की इंटरनल स्टोरेज कैपेसिटी मौजूद है|
19 क्वाड कोर प्रोसेसर से यह और दमदार बन जाता है|
सैमसंग का एस-4 एंड्रोएड फोन की पांच इंच की एलसीडी टीएफटी स्क्रीन का रिजोल्यूशन 1080 पी है|
यह फोन ब्ल्यू, ऑरेंज और ग्रे कलर में बाजार में उतारा जाएगा|
गूगल ग्लास की प्राइवेसी को लेकर गूगल ने अपनी नीतियों में बदलाव करने का फैसला किया हैं|
मासेबेले रिपोर्ट के मुताबिक गूगल ने इससे जुड़ी नीतियों में फेरबदल भी किए हैं|
नए बदलाव के साथ ही गूगल ग्लास पर न्यूडिटी, ग्राफिक सेक्स एक्ट्स और सेक्सूयल मैटेरियल की अनुमति नहीं मिलेगी|
गूगल की नीतियों के मुताबिक चाइल्ड प्रोनोग्राफी से संबंधित कोई शिकायत मिलने पर उन गूगल अकाउंटों को डिलीट कर दिया जाएगा जो इसके वितरण में जुड़ें पाएं जाएंगें|
गूगल की नई नीतियों पर मिकांडी ने कहा कि बेवसाइट साधारण तौर पर अपना काम करेगा लेकिन इसके एपलिकेंशंस में नए नीतियों के साथ बदलाव के लिए प्रयास किए जा रहे हैं|
इससे पहले गूगल ग्लास पर यूजर को सेक्सूयल कंटेंट को देखने योग्य डिजाइन किया गया था और इस कंप्यूटर आईवेयर का बेसब्री से इंतजार किया जा रहा था|
हालांकि इसे अभी तक केवल 2000 लोगों को ही दिया गया है लेकिन 2014 तक यह बाजार में आसानी से मौजूद होगा|
सरकार कम कीमत वाले टैबलेट आकाश के चौथे संस्करण के लिए उसकी विशेषताओं को जल्द ही अंतिम रूप दे सकती है|
इलेक्ट्रॉनिक्स और आईटी विभाग में सचिव जे. सत्यनारायण ने बताया कि विशेषताओं को लेकर मसौदा तैयार है, इसे औपचारिक रूप से समिति के समक्ष पेश किया जाएगा|
हम इसके लिए उपयुक्त तारीख का इंतजार कर रहे हैं|
उन्होंने कहा कि मौजूदा प्रौद्योगिकी विकास और लागत को नियंत्रण में रखने के मद्देनजर विशिष्ट बातों की रूपरेखा तैयार की गई है|
आकाश का पहला संस्करण अक्टूबर 2011 में तथा दूसरा संस्करण पिछले साल जारी किया गया|
सत्यनारायण ने कहा, 'हमें बहुत सारी विशेषताओं को नहीं जोड़ना चाहिए जिससे लागत बढ़ जाए|
'यह पूछे जाने पर कि क्या निजी कंपनियों ने देश में आकाश के विनिर्माण के लिए कारखाना लगाने को लेकर रुचि दिखाई है, उन्होंने कहा, 'अब तक नहीं, लेकिन अगर हम विशेषताओं को अधिसूचित कर दें तो संभवत: और प्रस्ताव आएंगे|
'सोनी ने डस्ट और वॉटर रेजिस्टेंट एक्सपीरिया जेड टैबलेट को भारतीय बाजार में उतार दिया है|
कंपनी का दावा है कि 6.9 मिलीमीटर पतला यह टैबलेट दुनिया का सबसे पतला टैबलेट है|
10 इंच की स्क्रीन साइज वाला सोनी का ये टैबलेट कंप्यूटर, एप्पल के आईपैड और सैमसंग के गैलेक्स टैब से सीधी टक्कर लेगा|
सोनी एक्सपीरिया जेड टैबलेट एंड्रॉयड के जेलीबीन ऑपरेटिंग सिस्टम पर चलता है, जिसे 1.5 गीगाहर्ट्ज का क्वाड कोर प्रोसेसर ताकत देता है|
सोनी के इस टैबलेट में 8 मेगापिक्सल कैमरा भी दिया गया है|
एक्सपीरिया जेड टैबलेट में 16 जीबी की इंटर्नल मेमरी के साथ 64 जीबी तक एक्पैंडेबल मेमरी का भी विकल्प दिया गया है|
एक्सपीरिया जेड टैबलेट की कीमत 46,990 रुपये है|
जेडटीई ने भारतीय बाजार में इस वर्ष पांच स्मार्टफोन लांच करने की योजना बनायी है|
इन सभी फोन की कीमत 5799 रुपये से लेकर 14,999 रुपये तक होगी और इसके बाद कुछ टैबलेट भी लांच किए जाएंगे|
सेल्स, सर्विसेज और डिस्ट्रीब्यूशन के लिए जेडटीई ने पुणे की कैलिक्स टेलीकम्यूनिकेशन से पार्टनरशिप किया है|
आर कॉम, टाटा, आइडिया और एमटीएस ऑपरेटर्स के द्वारा जेडटीई भारत में अपने स्मार्टफोन बेचता रहा है|
जेडटीई के चीफ एक्जीक्यूटिव ऑफिसर जू डेजुन ने कहा, अक्टूबर 2013 तक जेडटीई के प्रोडक्ट्स मार्केट में आ जाएंगे|
बीएसएनएल उपभोक्ताओं के लिए खुशखबरी है|
चार सौ रुपये से अधिक का बिल भुगतान करने वाले उपभोक्ताओं को प्वाइंट मिलेगा|
एक प्वाइंट पर तीन मिनट फ्री कॉल की सुविधा होगी|
बीएसएनएल ने 'लॉयल्टी योजना' नाम से स्कीम लागू की है|
टेलीफोन का किराया व बिल चार सौ रुपये से अधिक जमा करने वाले उपभोक्ताओं को इस योजना का लाभ मिलेगा|
मगर इसके लिए उपभोक्ताओं को छह माह तक हर माह चार सौ रुपये का बिल जमा करना होगा|
50 रुपये में एक प्वाइंट मिलेगा|
एक प्वाइंट में तीन मिनट फ्री कॉल की सुविधा होगी|
उदाहरण के तौर पर कोई उपभोक्ता चार सौ रुपये प्रति माह की दर से टेलीफोन या ब्राड बैंड का बिल छह माह तक 24 सौ रुपये जमा करता है तो उसे 48 प्वाइंट मिलेंगे|
48 प्वाइंट के बदले 144 मिनट फ्री कॉल की सुविधा दी जाएगी|
यह फ्री कॉल केवल बीएसएनएल के किसी भी नेटवर्क पर की जा सकेगी|
इसमें न्यूनतम 25 अंक और अधिक पांच सौ अंक मिलेंगे|
महाप्रबंधक कौसर खां ने बताया कि यह सुविधा रियायती फोन सेवा पाने वालों को नहीं मिलेगी|
अंक की गणना कंप्यूटर स्वत: करेगा|
उपभोक्ता को कितना अंक मिला है, इसकी जानकारी इंटरनेट के माध्यम से या 1500 पर कॉल कर ली जा सकेगी|
जल्द ही इंटरनेट की दुनिया में पांचवीं पीढ़ी की सुपरफास्ट वायरलेस तकनीक 5जी धमाका करेगी|
सैमसंग इलेक्ट्रानिक्स ने 5जी नेटवर्क के परीक्षण सफलतापूर्वक पूरे कर लिए हैं|
कंपनी का दावा है कि नई तकनीक से एक सेकेंड में पूरी फिल्म डाउनलोड की जा सकेगी|
दक्षिण कोरियाई कंपनी ने सोमवार को बयान में कहा कि परीक्षण के दौरान एक सेकेंड में एक गीगाबाइट से ज्यादा डाटा दो किमी की दूरी में ट्रांसफर करने में कामयाबी मिली|
कंपनी के मुताबिक, यह तकनीक बाजार में 2020 के पहले नहीं आ पाएगी|
हालांकि, इससे डाटा ट्रांसफर की गति 4जी नेटवर्क की तुलना में सौ गुना से भी ज्यादा होगी|
इससे उच्च स्तर की डिजिटल मूवी समेत बड़ी डाटा फाइलों को बिना किसी अड़चन के तीव्र गति से ट्रांसफर किया जा सकेगा|
यानी इंटरनेट उपभोक्ता थ्रीडी फिल्मों और गेम, बेहद उच्च गुणवत्ता की तस्वीरों का आनंद उठा सकेंगे|
सैमसंग का कहना है कि उसने मिलीमीटर वेबबैंड के इस्तेमाल का रास्ता खोज लिया है, जो मोबाइल बाजार में क्रांतिकारी साबित होगा|
उल्लेखनीय है कि इंटरनेट के सर्वाधिक इस्तेमाल वाले देशों में शुमार दक्षिण कोरिया में दो करोड़ से ज्यादा उपभोक्ता 4जी नेटवर्क का इस्तेमाल करते हैं|
सेलकन ने अपना पहला क्वाडकोर प्रोसेसर पर आधारित स्मार्टफोन सेलकन 119क्यू सिग्नेचर एचडी भारत में लांच किया है|
इसकी कीमत 12,499 रुपये है|
सेलकन 119क्यू सिग्नेचर एचडी एंड्रायड 4.2 जेली बिन ऑपरेटिंग सिस्टम व एमटीके 6589 1.2 जीएचजेड क्वाडकोर प्रोसेसर से लैस है|
साथ ही इसमें 1जीबी रैम और 4जीबी रोम [2.56 जीबी मेमोरी ] है|
सिग्नेचर एचडी में 1280 गुणा 720 रिज्योलूशन वाला 5 इंची आइपीएस डिसप्ले है|
इसके साथ 12 मेगापिक्सल क बैक कैमरा और 3 मेगापिक्सल फ्रंट फेसिंग कैमरा भी है|
इसके अलावा दूसरे एंड्रायड फोन वाले तकनीक जैसे सेंसर्स, वाईफाई, 3जी, ब्लूटूथ 4.0 कनेक्टिीविटी और जीपीएस भी है|
सेलकन 119 क्यू सिग्नेचर के साथ मुफ्त फ्लिप कवर भी है|
यह फोन बाजार में कीमत, कैमरा रिज्योलूशन तथा एंड्रायड वर्जन आदि मामले में माइक्रोमैक्स कनवास एचडी ए 116 को टक्कर देगा|
सेलकन 119 क्यू सिग्नेचर एचडी कार्बन टाइटेनियम एस5 को भी टक्कर देगा|
इसी कंफिगरेशन के ढेर सारे फोन मार्केट में हैं लेकिन सेल्कन के पास बड़ा कैमरा और एंड्रायड को लेटेस्ट वर्जन है जो इसे सबसे अलग बनाता है|
आफिस में बैठे हैं और घर की चिंता आपको काम करने नहीं दे रही तो अब इस चिंता से निजात दिलाने एक नया एप्प आ गया है जो आपके पुराने स्मार्टफोन को रिमोट सिक्योरिटी कैमरा में बदल देगा ताकि आप कहीं से भी अपने घर को मॉनिटर कर सकें|
यह एप्प आपके आइफोन, आइपॉड या आइपैड को विडियो कैमरा में बदल देगा|
कैलिफोर्निया की कंपनी पीपुल पावर के चीफ एक्जीक्यूटिव जीन वांग कहते हैं, हम आपको सस्ता सिक्योरिटी सिस्टम देंगे जिससे आप अपने घर पर कहीं से नजर रख सकेंगे|
इस मैजिकल एप्प का नाम प्रेजेंस है|
वांग ने आगे कहा, दूसरे मॉनिटरिंग सिस्टम महंगे हो सकते हैं और साथ ही इसे इंस्टॉल करने में टेक्निकल नॉलेज की जरूरत पड़ सकती है लेकिन इस नये एप्प के लिए ज्यादा मेहनत करने की जरूरत नहीं पड़ेगी आपको|
यह केवल डाउनलोड और कनफिगर कर सेट किया जा सकता है|
कंज्यूमर को दो डिवाइसेज में अपने अकाउंट से लॉग इन करना होगा, उदाहरण के लिए दो आइफोन|
इसके बाद उसमें से एक डिवाइस में एप्प के अंदर जा कर कैमरा ऑन कर सकते हैं और दूसरे डिवाइस की मदद से करिए घर को मॉनिटर|
शेयर बाजार में सटोरिया गतिविधियों के लिए बड़े पैमाने पर इस्तेमाल हो रहीं ब्लैकबेरी मेसेंजर (बीबीएम) और व्हाट्सएप्प जैसी स्मार्टफोन मैसेजिंग सेवाएं अब सेबी के निशाने पर आ गई हैं|
नई पीढ़ी की इन मोबाइल सेवाओं के खतरों से निपटने के लिए बाजार नियामक ने अपनी तैयारी शुरू कर दी है|
शेयर बाजार में होने वाले सौदों की जांच और निगरानी व्यवस्था को मजबूत करने के लिए सेबी ने सूचना प्रौद्योगिकी विशेषज्ञों और सॉफ्टवेयरों की मदद लेना शुरू कर दिया है|
इनकी मदद से नियामक ट्विटर और फेसबुक जैसी सोशल नेटवर्किग वेबसाइट्स के दुरुपयोग की निगरानी कर रहा है|
सेबी के एक वरिष्ठ अधिकारी ने कहा कि बीबीएम और व्हाट्सएप्प जैसी एप्लीकेशनों को लेकर सेबी की समस्या ज्यादा चुनौतीपूर्ण है|
इन माध्यमों के इस्तेमाल से फैलाई जाने वाली बाजार से संबंधित संवेदनशील सूचनाओं के खतरे को पहचान पाना काफी मुश्किल होता है|
क्योंकि इनमें स्मार्टफोन के इंटरनेट सर्वरों का इस्तेमाल होता है और इन पर भेजे जाने वाले मैसेज बेहद जटिल रूप से कूटबद्ध (एनकोडेड) होते हैं|
किसी भी तीसरे पक्ष के लिए इन्हें डिकोड कर पाना बहुत मुश्किल होता है|
अधिकारी ने कहा कि ब्लॉग या सोशल मीडिया प्लेटफार्म के जरिये भेजी जाने वाली संदिग्ध सूचनाओं को पहचानना आसान होता है|
नियामक के लिए इनके स्त्रोत का पता लगाना भी मुश्किल नहीं होता था लेकिन अब भेदिया कारोबार और सटोरिया गतिविधियों के लिए ज्यादातर बीबीएम और व्हाट्सएप्प का इस्तेमाल किया जा रहा है|
मैसेजिंग की मुफ्त सुविधा उपलब्ध होने के कारण गड़बड़ी फैलाने वालों के लिए यह बेहद आकर्षक विकल्प साबित हो रहे हैं|
भेदिया कारोबार और गड़बडी के कई मामलों में सेबी की जांच में भी यह बात सामने आई है कि सूचनाएं भेजने के लिए इन मामलों में बीबीएम और व्हाट्सएप्प का इस्तेमाल किया गया|
इस तरह की गतिविधियों पर नजर रखने के लिए पिछले साल सेबी ने कुछ विशेषज्ञ आइटी पेशेवरों को यह काम सौंपा था|
मार्च में लांच हुए सोनी एक्सपीरिया एल का भारतीय बाजार में इंतजार बड़ी बेसब्री से हो रहा है|
अब यह इंतजार खत्म हुआ और इसकी प्रीबुकिंग शुरु हो गई है|
8 मई से यह डिवाइस स्टोर्स पर उपलब्ध होंगे|
इसकी कीमत 18,990 रुपये रखी गयी है|
फोटोग्राफी के शौकीन यूजर्स का खास ख्याल रखते हुए सोनी ने अपने इस नये डिवाइस में 8 एमपी का कैमरा रखा है|
इस फोन कैमरा में एचडीआर भी है जो लैंडस्केप शॉट और सूर्य की रोशनी में पोट्रेट्स के लिए अनुकूल है|
साथ ही कम रोशनी में भी यह अच्छे फोटोग्राफ्स ले सकता है|
इसके साथ ही इसमें 4.3 इंच एफडब्ल्यूवीजीए डिसप्ले और 1 जीएचजेड डुअल कोर क्वालकॉम स्नैपड्रगन एस 4 प्रोसेसर है|
इसमें 1,700 एमएएच का बैटरी सपोर्ट है|
साथ ही इसमें 8 जीबी का इंटरनल स्टोरेज है जो माइक्रोएसडी के सपोर्ट से बढ़ाया जा सकता है|
सोनी एक्सपीरिया एल में आधुनिक जेली बीन ऑपरेटिंग सिस्टम के साथ 1 जीबी का रैम भी है|
कनेक्टिीविटी के लिए इसमें एचएसपीए प्लस, जीपीआरएस/एज, वाइफाइ, ब्लूटूथ, एनएफसी और जीपीएस है|
लावा ने मार्केट में दो नये फोन आयरिस 405 और आयरिस 455 लांच किया|
दोनों फोन की खास बात यह है की इनमें लेटेस्ट एंड्रायड जेली बीन ऑपरेटिंग सिस्टम है|
आधुनिक ऑपरेटिंग सिस्टम के दोनों में 1 जीएचजेड डुअल कोर प्रोसेसर और 4 जीबी का इंटरनल स्टोरज भी है|
इसे माइक्रो एसडी कार्ड से बढ़ाया भी जा सकता है|
आयरिस 455 में 960 गुणा 540 पिक्सल रिज्योलूशन के साथ 4.5 इंच का डिसप्ले है|
वहीं आयरिस 405 में 800 गुणा 480 पिक्सल रिज्योलूशन के साथ 4 इंच डिसप्ले है|
दोनों फोन में एलइडी फ्लैश के साथ 5 मेगापिक्सल आटोफोकस रियर कैमरा है और वीजीए फ्रंट कैमरा है|
आयरिस 455 के कैमरा में फेस डिटेक्शन, पैनोरमा और एचडीआर मोड भी है|
दूसरी ओर आयरिस 405 में 8एक्स डिजीटल जूम, इमेज स्टैबलाइजेशन और जीरो शटर लैग कैमरा फीचर्स हैं|
दोनों हैंडसेट में वाइफाइ और ब्लूटूथ कनेक्टिविटी फीचर्स हैं|
लावा आयरिस 405 की कीमत 7,499 रुपये है जबकि आयरिस 455 की कीमत 8,699 रुपये है|
पतले से पतले और एडवांस तकनीक वाले मोबाइल फोन का जमाना है|
अब एक ऐसा फोन बना लिया गया है जो कागज जितना पतला है|
इसे आवश्यकतानुसार मोड़कर जेब में रख सकते हैं|
साथ ही ये पतला और सबसे हल्का फोन किसी की भी कॉल आने पर गोलाकार में मुड़ जाएगा|
इस फोन के बाजार में आने की उम्मीद जताई जा रही है|
कागज जितने पतले इस नई पीढ़ी के स्मार्टफोन में इच्छानुसार आकार बदलने की क्षमता है|
अक्सर ऐसा होता है कि आप अपने मोबाइल पर कुछ लिख रहे हों या फिर पढ़ रहे हों तो आपके साथ खड़ा व्यक्ति उसमें ताक-झांक करने लगता है|
अगर आप इस तरह की किसी समस्या से जूझ रहे हैं तो शोधकर्ताओं का इजाद किया नया स्मार्टफोन आपकी मदद कर सकता है|
शोधकर्ताओं ने नई पीढ़ी को ध्यान में रखकर आकार बदलनेवाला एक स्मार्टफोन ईजाद करने का दावा किया है|
उनका कहना है कि यह स्मार्टफोन यूजर की इच्छा के मुताबिक अपना आकार बदल सकता है|
इन शोधकर्ताओं में से एक भारतीय मूल के भी हैं|
शोध के सदस्यों ने इसे शेप-रिज्योलूशन नाम दिया है|
यूनिवर्सिटी ऑफ ब्रिटस्ल के कंप्यूटर साइंस विभाग के डॉक्टर एन रोदौत और प्रोफेसर श्रीराम सुब्रमण्यम के नेतृत्व में इसके छह नमूने तैयार किए गए हैं|
शोधकर्ताओं का कहना है कि गोपनीयता के लिहाज सो यह एक महत्वपूर्ण तकनीक है|
इस फोन में मौजूद लौह अयस्क के बारीक तारों से इस फोन या किसी भी अन्य उपकरण को चार्ज किया जा सकता है|
लौह अयस्क से बने पतले तार को अपने अंदर समाहित किए इस मोबाइल फोन को प्लास्टिक बनाने वाली एक बड़ी ब्रिटिश कंपनी मदद से तैयार किया गया है|
ये फोन या तो बीचों बीच से छल्ले का रूप लेता है या फिर चारों कोनों से मोड़ा जा सकता है|
हर कोने से एक खास एसएमएस यानी संदेश भेजा जा सकता है|
यानी उपभोक्ता अपनी जरूरत के अनुसार किसी भी कोने को ईमेल या एसएमएस रिसीव करने के लिए सेट कर सकते हैं|
अगर बायां कोना ईमेल के लिए और दायां कोना एसएमएस के लिए सेट किया जाता है तो कोई मेल आने पर फोन का बायां कोना अपने आप मुड़ जाएगा और इसी तरह एसएमएस आने पर फोन का बायां कोना स्वत: ही मुड़ जाएगा|
इसी तरह ये फोन अब तक का सबसे स्मार्टफोन माना जा रहा है|
कोरियाई हैंडसेट निर्माता एलजी भारत में जल्द ही अपना ऑप्टिमस एफ 5 लांच करेगा|
एलजी के ऑप्टिमस एफ सीरीज का यह पहला हैंडसेट है जिसे मोबाइल व‌र्ल्ड कांग्रेस में लांच किया गया|
रिपोर्ट के अनुसार आने वाले हफ्तों में एलजी अपना यह डिवाइस साउथ और सेंट्रल अमेरिका के साथ भारत में भी लांच करेगा|
एलजी ऑप्टिमस एफ 5 में 256 पीपीआई पिक्सल डेंसिटी के साथ 4.3 इंच आइपीएस डिसप्ले है|
इसके अलावा यह सेट 1.2 जीएचजेड डुअल कोर प्रोसेसर व 2,150 एमएएच बैटरी से लैस है|
साथ ही इसमें 1 जीबी रैम और 8 जीबी इनबिल्ट मेमोरी है और यह माइक्रो एसडी कार्ड को भी सपोर्ट करता है|
ऑप्टिमस एफ 5 के पृष्ठभाग में पांच मेगापिक्सल कैमरा है तथा 1.3 मेगापिक्सल वाला फ्रंट कैमरा भी है|
एंड्रायड जेली बीन 4.1.2 ऑपरेटिंग सिस्टम पर आधारित इस फोन में एडवांस यूएक्स फीचर भी है उदाहरण के लिए अपग्रेडेड क्यू स्लाइड और लाइव जूमिंग|
अपग्रेडेड क्यू स्लाइड की मदद से यूजर फुल स्क्रीन मोड में एक साथ दो एप्प खोल सकते हैं|
इसके इन आकर्षक फीचर्स को देखते हुए एलजी ने इसकी कीमत 20,000 रुपये रखी है|
सैमसंग के पास एक और मिड रेंज डुअल सिम स्मार्टफोन गैलेक्सी कोर है जो इस साल के अंत तक लांच हो जाएगा|
इस स्मार्टफोन में डुअल कोर मोबाइल प्रोसेर है|
इसकी कीमत लगभग 23100 रुपये रखी जाने की उम्मीद है|
आने वाले इस नये गैलेक्सी कोर स्मार्टफोन में 4.3 इंच का डिसप्ले तथा 480 गुणा 800 पिक्सल रिज्योलूशन है|
इसमें 768 एमबी रैम और 8 जीबी इंटरनल स्टोरेज व मेमोरी कार्ड स्टोरेज स्लॉट के साथ डुअल कोर 1.2 जीएचजेड मोबाइल प्रोसेसर है|
इसमें एलइडी फ्लैश के साथ 5 मेगापिक्सल कैमरा भी है|
यह स्मार्टफोन एंड्रायड 4.1 जेली बीन पर आधारित है और साथ में टचविज यूजर इंटरफेस भी है|
इसमें 1800 एमएएच बैटरी है|
सैमसंग गैलेक्सी एस 4 आज भारत में लांच हो गया है|
भारतीय बाजार में पिछले काफी दिनों से इस फोन की चर्चा चल रही थी|
सैमसंग गैलेक्सी एस 4 की लॉन्चिंग गुड़गांव के किंग्डम ऑफ ड्रीम्स में हुई|
गैलेक्सी एस4 को सबसे पहले न्यूयॉर्क में लांच किया गया था ! सैमसंग को लॉन्च के पहले महीने 1 करोड़ से ज्यादा गैलेक्सी एस 4 बिकने की उम्मीद है|
गैलेक्सी एस4 में आपको कई शानदार फीचर्स दिये जा रहे हैं जोकि इस फोन को काफी खास बना रहे हैं, इस फोन में आपको दी जा रही है 5 इंच की बड़ी टीएफटी एलसीडी डिसप्ले, 13 मेगा पिक्सल का प्राइमरी कैमरा, 1.2 गीगाहर्ट्ज का डुअल कोर प्रोसेसर, 1 जीबी रैम, एंड्रायड 4.1.2 का ऑपरेटिंग सिस्टम, ब्लूटूथ 4.0, 3जी और वाईफाई जैसे शानदार फीचर्स जो इस फोन को काफी आकर्षक बना रहे हैं|
एस3 की बात करें तो इसके 2 महीने के भीतर 7 लाख से ज्यादा फोन बिक गए थे|
बात अगर गैजेट गुरुओं की करें तो उन्हें इस फोन से काफी उम्मीदें है और उनका मानना है कि ये फोन भारतीय बाजार में खूब धूम मचाएगा|
ये स्मार्टफोन लुक्स के साथ-साथ फीचर्स के मामले में भी लोगों को अपनी ओर खीच रहा है|
इसकी कीमत 41,500 रुपये रखी गयी है|
कल से सैमसंग के इस्टोर तथा अन्य आउटलेट में ग्राहकों के लिए यह स्मार्ट फोन उपलब्ध हो जाएगा|
वैसे सैमसंग गैलेक्सी एस4 को खरीदने के लिए इसकी ऑनलाइन प्री-बुकिंग शुरु हो चुकी है|
एक पंथ दो काज कहावत को चरितार्थ करते हुए एक ऐसा स्टोव बनायागया है जिससे आप खाना बनाते बनाते अपने स्मार्टफोन को भी चार्ज कर सकते हैं|
हां बायोलाइट कैंपस्टोव के आग पर आप अपने लंच या डिनर के इंतजाम के साथ-साथ इसकी गर्मी से इलेक्ट्रीसिटी जेनरेट कर अपने स्मार्टफोन को चार्ज भी कर सकते हैं|
2 पौंड यानि एक किलो से भी कम वजन वाला यह पोर्टेबल गैजेट आसानी से कहीं भी ले जाया जा सकता है|
इसमें यूएसबी पोर्ट है जो आपके डिवाइस को चार्ज करने में मदद करेगा|
इस स्टोव के जलने के बाद थर्मोइलेक्ट्रिक मॉड्यूल के द्वारा इस स्टोव में लगे पंखे को पावर मिलना शुरू होता है और ये पंखे हवा की मदद से आग को और तेज कर देते हैं जिससे एनर्जी पैदा होती है|
इसके बाद स्मार्टफोन, एलइडी लाइट, या जीपीएस यूनिट को चार्ज करने में इस एनर्जी का उपयोग यूएसबी पोर्ट के द्वारा किया जाता है|
इस स्टोव की डिजायनिंग ऐसी की गयी है जिससे धुआं भी कम होता है|
8.25 इंच गुणा 5 इंच के पैकेज में आया यह स्टोव जल्दी रोशनी देता है, तेजी से किसी भी लिक्विड को उबालता है और उपयोग करने पर प्रदूषण भी नहीं होता है|
प्रीआर्डर पर यह जादुई स्टोव 129 डॉलर में उपलब्ध है|
देश के टैबलेट और स्मार्टफोन बाजार में हिस्सेदारी बढ़ाने के लिए नोटबुक मेकर आसुस ने सात इंच का फैबलेट फोनपैड लांच किया है|
एंड्रॉयड ऑपरेटिंग सिस्टम और 3जी कनेक्टिविटी से लैस यह डिवाइस इंटेल प्रोसेसर से संचालित होता है|
15,999 रुपये की कीमत वाला यह फैबलेट अगले सप्ताह से बाजार में उपलब्ध हो जाएगा|
फैबलेट, पांच से आठ इंच स्क्रीन वाले ऐसे स्मार्टफोन होते हैं, जो फोन और टैबलेट दोनों तरह के कामों के लिए डिजाइन किए जाते हैं|
आसुस इंडिया के रीजनल डायरेक्टर व कंट्री मैनेजर पीटर चांग ने कहा कि फोनपैड में 3जी मोबाइल कनेक्टिविटी के अलावा टेलीफोन सेवाएं भी उपलब्ध हैं|
यह टैबलेट और फोन का सबसे बेहतर कॉम्बिनेशन है|
इंटेल एटम प्रोसेसर जेड 2420 पर संचालित फोनपैड का वजन 340 ग्राम और मोटाई 10.4 एमएम है|
इसमें आठ जीबी इंटरनल मेमोरी और 32 जीबी अतिरिक्त मेमोरी क्षमता है|
इसकी बैटरी लाइफ नौ घंटे की है|
फोनपैड 1.2 मेगापिक्सल फ्रंट और तीन मेगापिक्सल रियर कैमरा से लैस है|
यह आसुस की सोनिक मास्टर ऑडियो टेक्नोलॉजी और मैक्सऑडियो 3 प्रोसेसिंग ऑडियो टेक्नोलॉजी को सपोर्ट करता है|
आसुस की स्मार्टफोन लांच करने की भी योजना है|
मोबाइल कंपनी लिनोवो ने हाल ही में कुछ मोबाइल फोन भारतीय बाजार में उतारे हैं, जिन्हें आप आसानी से खरीद सकते हैं|
आकर्षक लुक वाले लिनोवो के ये नये फोन आकर्षक फीचर्स से भी लैस हैं|
लिनोवो ने ए690, एस720, एस890, पी770 ए800 को लांच किया है|
लिनोवो ए690 फोन- 4 इंच के बड़े टचस्क्रीन के साथ यह फोन काफी आकर्षक दिखता है|
इसमें 3.15 मेगा पिक्सल का कैमरा है जो अच्छी क्वालिटी के फोटो के साथ वीडियो रिर्काडिंग की भी सुविधा देता है|
इसके साथ लिनोवो ए690 में एंड्रायड वी 2.3.6 जिंजरब्रैड का ऑपरेटिंग सिस्टम और 1 गीगा हटर््ज का कार्टेक्स ए-9 प्रोसेसर भी है जो अंदर से इसे काफी तेज और सुरक्षित बना रहा है|
लिनोवो एस720- 8 मेगापिक्सल का प्राइमरी कैमरा और 4.5 इंच की स्क्रीन इस फोन की खासियत है|
इसके साथ इसमें आईसक्रीम सैंडविच का ऑपरेटिंग सिस्टम है|
लिनोवो एस 890- इसमें है 5 इंच की लार्ज स्क्रीन जो इसे काफी खूबसूरत लुक देती है|
साथ ही इसमें ग्राहकों को मिल रहा है 8 मेगापिक्सल का प्राइमरी कैमरा जिससे आप शानदार क्वालिटी की फोटो क्लिक कर सकते हैं|
लिनोवो के इस फोन में जैली बीन का ऑपरेटिंग सिस्टम है|
लिनोवो पी770- इसमें हैं कई शानदार फीचर्स जैसे 5 मेगा पिक्सल का कैमरा, जैली बीन का ऑपरेटिंग सिस्टम|
4.5 इंच के डिसप्ले वाले इस फोन में कई शानदार फीचर्स हैं|
लिनोवो एस800- इसे भी लिनोवो ने हाल ही में लांच किया है इसमें 2.4 इंच की डिसप्ले और 2 मेगा पिक्सल का कैमरा है|
साथ ही यह फोन एक ड्यूल सिम फोन है जिसमें आप एक साथ दो-दो सिम काडर्स की सेवा ले सकते हैं|
लिनोवो का ये फोन देखने में भी आकर्षक है|
ये सभी फोन भारत में लांच हो चुके हैं जिन्हें आप आसानी से इन वेबसाइट के जरिये खरीद सकते हैं|
मोबाइल इंटरनेट यूजर्स की जेब को राहत देते हुए एयरसेल ने एक एक सस्ता डाटा प्लान पॉकेट इंटरनेट 24 ऑफर किया है|
एयरसेल के इस प्लान में 24 रुपये में आप 30 दिन यानि एक महीने तक इंटरनेट का उपयोग कर सकते हैं|
इस प्लान के अनुसार प्रतिदिन इंटरनेट यूज पर 1 रुपये से भी कम का खर्च आएगा|
जिसे कंपनी ग्राहकों के पॉकेट के लिए काफी सस्ता बता रही है|
इस प्लान के तहत यूजर सर्च इंजन, सोशल नेटवर्किंग साइट और डाउनलोड एप्लीकेशन के साथ सर्फिंग नेट का उपयोग कर सकता है|
एयरसेल के अनुसार यह ऑफर कम पैसे में ज्यादा फायदेमंद है|
आप ऑफिस के काम काज में व्यस्त हो घर के लिए निकलते समय अपना फेसबुक या जीमेल अकाउंट लॉग आउट करना भूल गए तो कहीं से भी रिमोट लॉग आउट फीचर का उपयोग कर आप अपने फेसबुक अकाउंट को बंद कर सकते हैं|
चलिए जानते हैं कैसे करें रिमोट लॉग आउट-फेसबुक अकाउंट की दायीं ओर अकाउंट सेटिंग में जाइए और बायीं ओर सिक्योरिटी को क्लिक कीजिए|
सिक्योरिटी सेटिंग में आपको एक्टिव सेशन मिलेगा|
हो सकता हे आपका फेसबुक अकाउंट कोई न खोले लेकिन फिर भी आपको सावधान रहना चाहिए और एक्टिव सेशन मोड को लॉग आउट जरूर करना चाहिए|
अब रिमोट लॉग आउट के लिए वहां दिख रहे इंड एक्टिविटी को क्लिक करिए और उसके बाद सामान्यत: जैसे फेसबुक लॉग आउट करते हैं बस, अब आप निश्चिंत हो जाइए आपका फेसबुक कोई नहीं देखेगा|
इसी तरह जीमेल अकाउंट में नीचे की ओर दायीं तरफ डिटेल्स पर क्लिक करें और साइन आउट ऑल अदर सेशन पर क्लिक करें|
डिटेल्स में आपको यह भी दिख जाएगा की किस आइपी से आपके जीमेल अकाउंट को खोला गया है|
तो बस रहिए थोड़ा अलर्ट क्योंकि आपके अकाउंट के खुला रहने पर कोई चुरा सकता है आपकी प्राइवेसी|
आज भारतीय रेलवे 160 वर्ष का हो गया|
गूगल पहले भारतीय पैसेंजर ट्रेन की 160वीं वर्षगांठ मना रहा है|
गूगल ने इस अवसर पर स्पेशल डूडल बना इस वर्षगांठ को और खूबसूरत बना दिया है|
16 अप्रैल 1853 में पहले भारतीय पैसेंजर ट्रेन की यात्रा मुंबई में बोरी बंदर से ठाणे के बीच आरंभ हुयी थी|
इस पैसेंजर ट्रेन ने 21 मिनट में 34 किलोमीटर की दूरी तय की|
इस ट्रेन को चलाने का श्रेय ग्रेट इंडियन पेनिनसुला रेलवे को जाता है|
गूगल ने इस अवसर पर आज अपने होमपेज पर डूडल बनाया है नारंगी और पीले शेड वाले इस डूडल में भाप और सिंगल इंजन वाली पैसेंजर ट्रेन दिखायी गयी है|
भारतीय यूजर्स को ध्यान में रखते हुए पैनासोनिक इंडिया ने चार नये मोबाइल कंप्युटिंग डिवाइसेज लांच किए हैं|
विंडोज 8 के साथ टफपैड एफजेड-जी 1, 7 इंच एंड्रायड टैबलेट टफपैड जेटी-बी1 और दो पर्सनल कंप्यूटर टफबुक जेटी-एच 300 एचटी और टफबुक जेटी-एच320एचटी|
टफपैड एफजेड-जी 1- यह टैबलेट विंडोज 8 ऑपरेटिंग सिस्टम पर आधारित है|
यह 2.9 जीएचजेड के थर्ड जेनरेशन इंटेल कोर आइ 5 प्रोसेसर से लैस है|
साथ ही 10.1 इंच का एचडी स्क्रीन है जो मल्टीटच का ऑप्शन देता है|
इसकी कीमत 1,75,000 रुपये रखी गयी है|
टफपैड जेटी-बी 1- यह 7 इंची डिसप्ले वाला एंड्रायड टैबलेट है|
साथ ही इसे 1.5 जीएचजेड टेक्सस इंस्ट्रूमेंट ओएमएपी 4460 प्रोसेसर और एंड्रायड 4.0 से लैस किया गया है|
यह धूल और जल रोधी है इसमें 16 जीबी फ्लैश स्पेस है और 1 जीबी रैम|
इसकी कीमत 69,000 रुपये है|
पेनासोनिक ने जेटी-एच 300 और जेटी-एच 320 कंप्यूटर भी लांच किए हैं|
कभी आपके मन में यह सवाल तो नहीं उठता कि आपके इस दुनिया से जाने के बाद आपके जीमेल की रियासत कौन संभालेगा.. आपके इमेल्स, डिजिटल फोटोज, डाक्यूमेंट्स की जागीर का उत्तराधिकारी कौन बनेगा.. गूगल ने इन सवालों को ध्यान में रखते हुए इसका हल ढूंढ़ निकाला है|
इस योजना के तहत गूगल ने एक अकाउंट मैनेजर पेज पेश किया है जो आपके आदेशानुसार आपके बाद आपकी डिजीटल रियासत का उत्तराधिकारी उसे ही बनाएगा जिसे आप चुन कर जाएंगे|
अकाउंट सेटिंग पेज पर एक संदेश में गूगल अपने सदस्यों को अपने डाटा को विश्वस्त मित्र या परिवार के सदस्य से साझा करने या अपना अकाउंट खत्म करने का विकल्प देगा|
साथ ही गूगल सदस्यों से कार्रवाई करने से पहले समय की अवधि की जानकारी भी लेगा|
कैलिफोर्निया आधारित यह कंपनी अकांउट धारक को समय समाप्त होने से पहले इस बारे में इमेल या मोबाइल पर संदेश भेजेगी|
आप अकाउंट के निष्क्रिय होने की अवधि का चयन करने में भी सक्षम होंगे|
इसके बाद 10 विश्वस्त लोगों को इस बारे में विशेष सूचना मिलेगी कि अकाउंट के साथ क्या करना है|
अंत में गूगल अपने उपयोगकर्ता को यूट्यूब वीडियो, गूगल प्लस प्रोफाइल्स सहित गूगल की सभी सेवाओं से अपना अकाउंट प्रभावी तरीके से साफ करने का विकल्प देगा|
